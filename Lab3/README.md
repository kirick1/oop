# Лабораторна робота №3
## Тема роботи:
Реалізація породжуючих шаблонів проектування
## Мета роботи:
Ознаойомлення з основними характеристиками всіх породжуючих шаблонів («Прототипу», «Фабричного методу», «Абстрактної фабрики», «Одинака», «Будівельника»), запам’ятовування поширених ситуацій, коли використання цих шаблонів є доцільним, набуття вмінь та навичок реалізації шаблонів під час створення програмного коду.
## Теоретичні відомості:
#### __Прототип__
Шаблон, що задає види створюваних об’єктів за допомогою екземпляра-прототипу і створює нові об’єкти шляхом копіювання цього прототипу.

Це єдиний шаблон з серії Породжуючих, котрий для створення нових об’єктів використовує не явне інстанціювання (ключове слово new), а клонування.

Породжуючий шаблон «Прототип» потрібно використовувати, коли:
* система не повинна залежати від способу створення та реалізації об’єктів, які до неї входять
* класи, які породжуються, визначаються під час виконання програми, наприклад, за допомогою динамічного завантаження
* бажано уникнути успадкування створювача об’єкта (тоді “Прототип” є конкуретном “Абстрактної фабрики”)
* екземпляри класу можуть знаходитися в одному зі станів, кількість яких є невеликою. Тому може бути зручніше встановити відповідну кількість прототипів та клонувати їх, а не створювати об’єкт кожного разу в потрібному стані
* створення об’єкта заново (new + встановлення значень полів) є “дорогим”

Учасники шаблону:

* __Prototype__ - визначає інтерфейс для клонування самого себе
* __ConcretePrototype__ - реалізує операцію клонування самого себе
* __Client__ – створює новий об’єкт, звертаючись до прототипу з запитом клонувати себе, потім, користуючись його інтерфейсом, виконує з отриманим клоном потрібні маніпуляції

#### __Фабричний метод__
Шаблон, який визначає інтерфейс для створення об’єкта, але рішення про те, який саме об’єкт створювати, залишає за підкласами. Таким чином, «Фабричний метод» дозволяє класу делегувати дію інстанціювання підкласам.

Це шаблон рівні класу, а не об’єкта!

Відомий ще під назвою “Віртуальний конструктор (Virtual Constructor)”.

Породжуючий шаблон «Фабричний метод» потрібно використовувати, коли:
* класу наперед невідомо, об’єкти яких класів йому потрібно створювати, оскільки планується багато різних варіантів функціонування
* клас спроектовано таким чином, щоб специфікація породжуваного об’єкту визначається тільки в нащадках
* клас делегує свої обов’язки одному з декількох допоміжних підкласів і планується локалізувати знання про те, який клас приймає ці обов’язки на себе
* це дозволяє використовувати у коді програми не специфічні класи, а маніпулювати абстрактними об’єктами на більш високому рівні

Учасники шаблону:
* __Product__ - продукт, абстрактний клас; визначає інтерфейс об’єктів, створюваних фабричним методом
* __ConcreteProduct__ - конкретний продукт, клас; реалізує інтерфейс Product
* __Creator__ - творець; оголошує фабричний метод, що повертає об’єкт типу Product; може викликати реалізацію за замовчанням Фабричного методу, який повертає об’єкт ConcreteProduct; може викликати Фабричний метод для створення об’єкту Product
* __ConcreteCreator__ - конкретний творець; заміщує фабричний метод, що повертає об’єкт ConcreteProduct.

#### __Абстрактна фабрика__
Породжуючий шаблон, який дозволяє змінювати поведінку системи, варіюючи створювані об’єкти, але при цьому залишаючи незмінніми інтерфейси.

Надає інтерфейс для створення сімейств взаємнопов’язаних або незалежних об’єктів, не визначаючи при цьому їх конкретних класів.

Породжуючий шаблон «Абстрактна фабрика» потрібно використовувати, коли:
* система не повинна залежати від того, яким чином створюються, компонуються та подаються вхідні об’єкти
* конкретний варіант бажаної поведінки системи визначають не окремі об’єкти, а ціле сімейство пов’язаних об’єктів. Об’єкти одного сімейства повинні використовуватися разом
* на вхід системи подається тільки ціле сімейство об’єктів, система конфігурується одним із сімейств
* виконуються певні умови конфіденційності, коли небажано надавати весь API бібліотеки об’єктів, їх реалізацію. Замість цього надаються тільки їх інтерфейси

Учасники шаблону:
* __AbstractFactory__ - визнчає загальний інтерфейс для операцій створення абстрактних об’єктів – продуктів. Надалі в програмі замість абстрактних будуть створюватися вже конкретні об’єкти певного сімейства
* __ConcreteFactory[N]__ - визначає, реалізує операції, які створюють всі об’єкти одного конкретного сімейства
* __AbstractProduct[A-Z]__ - визначає загальний інтерфейс; – для типу об’єкта-продукта. A-Z в даному випадку – множина таких продуктів, які складають абстрактне сімейство
* __ConcreteProduct[A-Z][N]__ - визначає конкретний об’єкт-продукт типу [A-Z], створюваний відповідною конкретною фабрикою
* __Client__ - програмний модуль, який віддає команди на отримання конкретного сімейства продуктів, користуючись виключно відомими інтерфейсами класів AbstractFactory та AbstractProduct.

#### __Одинак__
Породжуючий шаблон, який гарантує, що існує тільки один екземпляр певного класу і надає до нього глобальну точку доступу (зазвичай статичний метод).

Найбільш поширений спосіб використання шаблона “Одинак” - використання його як місця для зберігання та підтримки доступу до глобальних змінних.

Породжуючий шаблон «Одинак» потрібно використовувати, коли:
* повинен бути рівно один екземпляр певного класу, легко доступний для всіх клієнтів
* єдиний екземпляр повинен розширюватися шляхом породження підкласів, і клієнтам потрібно мати можливість працювати з розширеним екземпляром без модифікації свого коду

Учасники шаблону:
* __Singleton__ - одинак: визначає операцію(статичний метод) Instance, яка дозволяє клієнтам отримувати доступ до єдиного екземпляру; може нести відповідальність за створення та маніпулювання власним унікальним екземпляром
* клієнти отримують доступ до екземпляру класу Singleton тільки через його операцію Instance (публічний статичний метод класу)
* всі конструктори класу мають бути protected або private

#### __Будівельник__
Породжуючий шаблон, який відокремлює конструювання складного об’єкта від його подання (моделі), тому в результаті одного і того ж процесу конструювання можуть утворю-ватися різні подання

Породжуючий шаблон «Будівельник» потрібно використовувати, коли:
* клієнт повинен створювати складені об’єкти. При цьому процес створення об’єкта можна розділити на етапи
* алгоритм створення складного об’єкта не повинен залежати від того, з яких частин складається об’єкт і яким чином вони між собою з’єднані
* процес конструювання повинен забезпечувати створення різних видів подання об’єкта, що конструюється

Учасники шаблону:
* __Builder__ - містить перелік всіх можливих абстрактних методів для створення та поєднання частин різноманітних об’єктів (продуктів)
* __ConcreteBuilder__ конкретний будівельник, який займається створенням якогось одного об’єкту (продукту): онструює та зв’язує разом частини продукту за допомогою реалізації тільки тих абстрактних методів інтерфейсу Builder, які потрібні для створення частин цього продукту; визначає внутрішнє подання цього складного об’єкту та надає інтерфейс для отримання останнього
* __Director__ - розпорядник: фіксований, єдиний алгоритм створення будь-яких продуктів, для яких є у наявності відповідний Builder; конструює продукт, користуючись загальним інтерфейсом Builder-а
* __Product__ - кінцевий продукт, побудований за допомогою конкретного Builder-а: являє собою складний конструйований об’єкт
* __ConcreteBuilder__ - будує внутрішнє подання продукта та визначає процес його збирання. Крім цього може включати класи, які визначають складові частини (у т.ч. інтерфейси) для збірки кінцевого результату з частин.

##### Індивідуальне завдання (Варіант 7)
1. Гра у шахи. За допомогою шаблона проектування забезпечити заповнення шахової дошки. Для цього використати відповідні прототипи шахових фігур. У випадку консольної реалізації програми інформацію про фігури виводити на екран у форматі: «позиція фігури» (наприклад, Е2), «колір фігури» та «назва фігури».
2. За допомогою шаблона «Абстрактна фабрика» організувати виробництво пластикових читацьких квитків до бібліотеки. Читацькі квитки можуть бути студентські, шкільні, наукові, особливі (для академіків тощо). Різні апарати можуть виготовляти пластикові картки з фото або без фото, з голограмою або без. В залежності від складності виробництва змінюється і вартість продукції. Забезпечити у програмі вибір апарата з виготовлення квитків у залежності від наявної суми грошей.
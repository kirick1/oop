# Лабораторна робота №4
## Тема роботи:
Реалізація поведінкових шаблонів проектування
## Мета роботи:
Ознаойомлення з основними характеристиками шаблонів «Стратегія», «Шаблонний метод» та «Стан», запам’ятовування поширених ситуацій, коли використання цих шаблонів є доцільним, набуття вмінь та навичок реалізації шаблонів під час створення програмного коду
## Теоретичні відомості:
#### __Стратегія__
Поведінковий шаблон, який визначає сімейство алгоритмів, інкапсулює кожен з них та робить їх взаємозамінними. Дозволяє змінювати алгоритми незалежно від коду клієнтів. Також відомий як Policy. Якщо в системі є алгоритми, які часто можуть використовуватися повторно в різних частинах програми, зручно їх виділити в окрему сутність, параметризувати та запускати там, де це потрібно, не дублюючи сам код

Породжуючий шаблон «Стратегія» потрібно використовувати, коли:
* програма повинна забезпечувати різні варіанти алгоритму або поведінки
* у наявності є багато споріднених класів, які відрізняються тільки поведінкою (мають схожі інтерфейси, але різну логіку)
* потрібно змінювати поведінку кожного екземпляра класу
* необхідно змінити поведінку об'єктів на стадії виконання
* введення інтерфейсу дозволяє класам-клієнтам нічого не знати про класи, що реалізують цей інтерфейс і інкапсулюють в собі конкретні алгоритми (метод “чорного ящика”)

Учасники шаблону:

* __Strategy__ - оголошує загальний для всіх підтримуваних алгоритмів інтерфейс. Клас Context користується цим інтерфейсом для виклику конкретного алгоритму, визначеного в класі ConcreteStrategy
* __ConcreteStrategy__ - реалізує алгоритм, що використовує інтерфейс, оголошений у класі Strategy
* __Context__ – конфігурується об'єктом класу ConcreteStrategy; зберігає посилання на об'єкт класу Strategy; може визначати інтерфейс, який дозволяє об'єкту Strategy отримати доступ до даних контексту

#### __Шаблонний метод__
Поведінковий шаблон, який визначає функціональність конкретних методів в рамках лише абстрактних сутностей.
Визначає основу алгоритму та дозволяє підкласам перевизначити деякі кроки алгоритму, не змінюючи структуру в цілому

Породжуючий шаблон «Шаблонний метод» потрібно використовувати, коли:
* необхідно забезпечити одноразову реалізацію інваріантних частин алгоритму, залишаючи реалізацію поведінки, що змінюється, на розсуд підкласів
* треба відокремити та локалізувати в одному класі поведінку, що є загальною для усіх підкласів, щоб запобігти дублювання коду. Це хороший приклад техніки “винесення за лапки з метою узагальнення”
* батьківські класи повинні мати змогу уніфіковано звертатися до поведінки підкласів
* необхідний дозвіл на розширення коду нащадками тільки в чітко визначених місцях

Учасники шаблону:
* __AbstractClass__ - визначає абстрактні примітивні операції, що заміщуються у конкретних підкласах для реалізації кроків алгоритму; реалізує шаблонний метод, що визначає скелет алгоритму
* __ConcreteClass__ - реалізує примітивні операції, що виконують кроки алгоритму у спосіб, необхідний підкласу. ConcreteClass припускає, що інваріантні (зафіксовані) кроки алгоритму будуть виконані в AbstractClass

#### __Стан__
Поведінковий шаблон, який дозволяє об'єкту варіювати свою поведінку залежно від внутрішнього стану
Часто називається динамічною Strategy
Передбачає реалізацію поведінки, асоційованої з певним станом об'єкту, а також забезпечення зміни поведінки відповідно до зміни внутрішнього стану

Породжуючий шаблон «Стан» потрібно використовувати, коли:
* поведінка об'єкта залежить від його стану і повинна змінюватися під час виконання
* в коді операцій зустрічаються умовні оператори, які складаються з багатьох гілок і у яких вибір гілки залежить від стану (зазвичай стан подається зліченними константами)
* одна і та сама структура умовного оператора повторюється в кількох операціях, патерн “Стан” передбачає розміщення кожної гілки в окремому класі. Це дозволяє трактувати стан об'єкту як самостійний об'єкт, який може змінюватися незалежно від інших
* переходи між станами об’єкту повинні бути явними

Учасники шаблону:
* __Context__ - визначає інтерфейс, що представляє інтерес для клієнтів. Зберігає екземпляр підкласу ConcreteState, яким визначається поточний стан
* __State__ - визначає інтерфейс для інкапсуляції поведінки, асоційованого з конкретним станом контексту Context
* __ConcreteState__ - кожен підклас реалізує поведінку, асоційовану з деяким станом контексту Context

##### Індивідуальне завдання (Варіант 7)
1. За допомогою шаблону проектування відтворити процес вивчення студентом певного предмету та здачі ним екзамену. За кожне самостійне заняття студент опановує 5% матеріалу. При опануванні студентом більше 60% матеріалу, він переходить у категорію потенційних «трійочників», при опануванні більше 80% - у категорію студентів, що претендують на «четвірку», та при опануванні більше 95% матеріалу – стає потенційним відмінником
2. В залежності від тканини, з якої пошито одяг, його можна прати та прасувати за певних умов або чистити у хімчистці. За допомогою шаблону проектування реалізувати різні алгоритми чистки одягу: прання при різних температурах + прасування в різних режимах праски, а також хімічна чистка одягу